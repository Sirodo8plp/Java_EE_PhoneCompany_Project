# Java_EE_PhoneCompany_Project
Γλώσσες που χρησιμοποιήθηκαν : Java,html5,css3 και javascript(jquery)
Η εργασία ήταν χωρισμένη σε 3 μέρη και υλοποιήθηκε σε διάστημα 2 μηνών.

Γενική περιγραφή εργασίας:
      Σκοπός της εργασίας του μαθήματος είναι η δημιουργία μίας ολοκληρωμένης διαδικτυακής
      εφαρμογής έκδοσης λογαριασμών και διαχείρισης πελατών κινητής τηλεφωνίας. Η εφαρμογή
      θα περιλαμβάνει διάφορες κατηγορίες χρηστών όπως πελάτες, πωλητές και διαχειριστές
      εφαρμογής, με διαφορετικά δικαιώματα και λειτουργίες για κάθε κατηγορία χρηστών. Για
      παράδειγμα, ένας πωλητής μπορεί να καταχωρήσει έναν νέο πελάτη, να εκδώσει ένα λογαριασμό
      του, να δει τις κλήσεις του, να τον αναθέσει σε σχετικό πρόγραμμα χρεώσεων, ενώ κάθε πελάτης
      μπορεί να έχει πρόσβαση στο λογαριασμό του ώστε να δει τους λογαριασμούς του, να τους
      πληρώσει, να δει τις κλήσεις του κτλ. Η εφαρμογή θα είναι διαδικτυακή (η επικοινωνία θα
      γίνεται μέσα από web περιβάλλον) και θα υλοποιηθεί με την τεχνολογία servlets.
      
Εκφώνηση 1ου μέρους:

      ΠΡΟΓΡΑΜΜΑΤΙΣΜΟΣ ΣΤΟ ΔΙΑΔΙΚΤΥΟ & ΣΤΟΝ ΠΑΓΚΟΣΜΙΟ ΙΣΤΟ
      Ακαδ. Έτος 2019-20
      1Η ΑΣΚΗΣΗ ΜΑΘΗΜΑΤΟΣ
      Δημιουργία βασικών κλάσεων με βασική λειτουργικότητα της εφαρμογής
      Στόχοι άσκησης: Βασικές έννοιες, αρχικό διάγραμμα κλάσεων, δημιουργία κλάσεων,
      κληρονομικότητα, πολυμορφισμός, constructors, προσδιοριστές πρόσβασης, διαχείριση
      εξαιρέσεων.
      Σε αυτή την άσκηση θα δημιουργήσετε ένα Java project το οποίο θα περιλαμβάνει τις
      βασικές κλάσεις που θα χρησιμοποιηθούν σε μία εφαρμογή έκδοσης και διαχείρισης
      λογαριασμών κινητής τηλεφωνίας (δείτε στo αντίστοιχο αρχείο τη γενική περιγραφή της
      εργασίας). Θα δημιουργήσετε τις βασικές κλάσεις που θα χρειαστούν και τη βασική
      λειτουργικότητά τους (μεθόδους των κλάσεων), οι οποίες σε αυτό το στάδιο θα απλώς
      εμφανίζουν τα αντίστοιχα μηνύματα στην οθόνη και δεν θα υλοποιούν πραγματικά τις
      λειτουργίες.
      Αναλυτικά Βήματα:
      1. (προκαταρτικά βήματα) Έλεγχος εγκατάστασης και καλής λειτουργίας
      περιβάλλοντος
      1.1. Έλεγχος εγκατάστασης jdk, έλεγχος εγκατάστασης eclipse (ή άλλου IDE της
      επιλογής σας), έλεγχος ενσωμάτωσης java documentation, έλεγχος δημιουργίας και
      εκτέλεσης ενός απλού προγράμματος helloWorld.
      2. Εκκίνηση project
      2.1. Δημιουργία ενός Java Project.
      2.2. Δημιουργία ενός πακέτου με τίτλο mainpackage
      3. Δημιουργία βασικών κλάσεων
      3.1. Δημιουργήστε το διάγραμμα κλάσεων (class diagram) της εφαρμογής σας, το
      οποίο θα περιλαμβάνει, ενδεικτικά και όχι περιοριστικά, τις παρακάτω κλάσεις
      (Για τη δημιουργία του διαγράμματος κλάσεων χρησιμοποιήστε κάποιο εργαλείο
      ανάπτυξης της επιλογής σας):
      3.1.1. Δημιουργία μίας κλάσης Users, η οποία θα περιλαμβάνει τα βασικά
      χαρακτηριστικά κάθε κατηγορίας χρήστη της εφαρμογής.
       Χαρακτηριστικά: όνομα χρήστη (username), όνομα (name), επίθετο
      (surname), ιδιότητα (client, seller, administrator) και τέλος έναν καθολικό
      μετρητή χρηστών (usersCounter) ο οποίος θα ξεκινά από την τιμή 0 και θα
      αυξάνεται κατά ένα, όταν θα καλείται ο constructor της κλάσης (υπόδειξη:
      χρήση του προσδιοριστή static για τη μεταβλητή αυτή)
       Μέθοδοι: Εγγραφή (register), Σύνδεση (login), Αποσύνδεση (logout). Τυπικοί
      getters και setters για όλες τις μεταβλητές που είναι δυνατό να
      δημιουργηθούν.
      [1]
       Δημιουργία τυπικού constructor για την κλάση Users.
      3.1.2. Δημιουργία υποκλάσης Client, η οποία θα χρησιμοποιεί τα χαρακτηριστικά
      και τις μεθόδους της κλάσης Users αλλά επιπλέον:
       Χαρακτηριστικά: Επιπρόσθετα θα χρησιμοποιεί το χαρακτηριστικό
      αριθμός φορολογικού μητρώου (ΑΦΜ) και αριθμός τηλεφώνου
      (phoneNumber). Το χαρακτηριστικό ΑΦΜ θα δίδεται μία φορά για κάθε
      αντικείμενο Client και στη συνέχεια δεν θα μπορεί να αλλάξει. Το
      χαρακτηριστικό αριθμός τηλεφώνου μπορεί να είναι μία άλλη κλάση, η
      οποία θα περιλαμβάνεται ως χαρακτηριστικό, στην κλάση Client (δείτε
      κλάση PhoneNumber).
       O constructor θα πρέπει να τροποποιηθεί κατάλληλα ώστε να περιλαμβάνει
      τον αριθμό φορολογικού μητρώου, τον οποίο θα αρχικοποιεί τη στιγμή της
      δημιουργίας κάθε αντικειμένου τύπου Client (Υπόδειξη: κάνετε override τον
      constructor της υπερκλάσης Users)
       Μέθοδοι της κλάσης: Ενδεικτικά, μέθοδοι όπως προβολή λογαριασμού,
      προβολή ιστορικού κλήσεων, εξόφληση λογαριασμού κτλ. Ποιες επιπλέον
      μεθόδους ή χαρακτηριστικά θα πρέπει να δημιουργήσετε για την κλάση
      Client
      3.1.3. Δημιουργία υποκλάσης Seller. Ποια επιπλέον χαρακτηριστικά και ποιες νέες
      μεθόδους χρειάζεται η κλάση Seller; Να δημιουργηθούν αντίστοιχα.
      (Ενδεικτικές μέθοδοι: καταχώρηση νέου πελάτη, έκδοση λογαριασμού
      πελατών, αλλαγή προγράμματος πελάτη )
      3.1.4. Δημιουργία υποκλάσης Admin. Ποια επιπλέον χαρακτηριστικά και ποιες
      νέες μεθόδους χρειάζεται η κλάση Admin; Να δημιουργηθούν αντίστοιχα.
      (Ενδεικτικές μέθοδοι: δημιουργία/διαγραφή πωλητή και χρήστη, δημιουργία
      νέων προγραμμάτων κτλ)
      3.1.5. Δημιουργία άλλων κλάσεων όπως ενδεικτικά αυτές που αναφέρονται
      παρακάτω (η λύση σας μπορεί να διαφέρει από την προτεινόμενη):
      3.1.5.1. Κλάση PhoneNumber, για την περιγραφή ενός αριθμού τηλεφώνου, με
      πιθανά πεδία τον μοναδικό αριθμό τηλεφώνου, το πρόγραμμα (πακέτο
      χρέωσης) στο οποίο αντιστοιχεί ο αριθμός (δείτε κλάση Program) κλπ
      3.1.5.2. Κλάση Program, για την περιγραφή του πακέτου χρέωσης, με πιθανά
      πεδία την ονομασία του προγράμματος, τις παροχές του (π.χ λεπτά
      ομιλίας κτλ) και τις χρεώσεις του (π.χ. πάγιο, χρεώσεις πέραν του
      παγίου)
      3.1.5.3. Κλάση Call, για την περιγραφή μίας κλήσης.
      3.1.5.4. Κλάση Bill, για την περιγραφή ενός λογαριασμού. Η κλάση Bill μπορεί να
      έχει ως χαρακτηριστικά τον μήνα χρέωσης, ένα αντικείμενο της κλάσης
      PhoneNumber και πολλά αντικείμενα της κλάσεις Call (όσες κλήσεις
      αντιστοιχούν στον συγκεκριμένο αριθμό για τον μήνα χρέωσης).
      [2]
      4. Βασική υλοποίηση, δοκιμή και τεκμηρίωση
      4.1. Υλοποιήστε τις κλάσεις που έχετε προδιαγράψει στο παραπάνω βήμα με
      κατάλληλη ομαδοποίηση σε πακέτα. Σε αυτή τη φάση η “υλοποίηση” μπορεί να
      περιορίζεται στην εμφάνιση ενός απλού μηνύματος (π.χ. “Client X was created”, για
      τη δημιουργία του πελάτη Χ).
      4.2. Δημιουργήστε μία κλάση με όνομα CreateUsers η οποία θα περιλαμβάνει τη
      συνάρτηση main(). Μέσω της κλάσης αυτής θα δημιουργήσετε αντικείμενα τύπου
      Client, Seller και Admin. Δημιουργήστε ένα αντικείμενο από κάθε κλάση και
      χρησιμοποιείστε τις μεθόδους που έχετε δημιουργήσει. Με τη χρήση ενδεικτικών
      μηνυμάτων, δείξτε τη δημιουργία και τα χαρακτηριστικά των αντικειμένων.
      4.3. Προσθέστε κατάλληλη τεκμηρίωση (documentation) για όλες τις κλάσεις που έχετε
      δημιουργήσει, καθώς και για τις μεθόδους αυτών.
      4.4. Να περιλάβετε χειρισμό πιθανών εξαιρέσεων και σφαλμάτων (ενδεικτικά
      εξαιρέσεις Ε/Ε).
      [3]
      
Εκφώνηση δεύτερου μέρους:
      ΠΡΟΓΡΑΜΜΑΤΙΣΜΟΣ ΣΤΟ ΔΙΑΔΙΚΤΥΟ & ΣΤΟΝ ΠΑΓΚΟΣΜΙΟ ΙΣΤΟ
      ΕΡΓΑΣΙΑ ΜΑΘΗΜΑΤΟΣ
      Ακαδ. Έτος 2019-20
      Άσκηση 02
      Σε αυτή την άσκηση θα δημιουργήσετε ένα dynamic web project σε Java το οποίο θα αποτελέσει τον κορμό
      για την τελική εργασία. Σε αυτό το web project, θα χρησιμοποιήσετε τις κλάσεις που δημιουργήσατε στην
      προηγούμενη εργασία, με τις κατάλληλες τροποποιήσεις με τη χρήση servlet.
      Στόχοι άσκησης: web project, δημιουργία Βάσης Δεδομένων της εφαρμογής, υλοποίηση ορισμένων
      λειτουργιών. Σε αυτή την άσκηση θα γίνουν τα εξής:
       η εγκατάσταση του application server (π.χ. Tomcat, Glassfish) και του database server (π.χ. mysql ή
      postgress) και η μεταξύ τους διασύνδεση.
       η δημιουργία του dynamic web project το οποίο θα αποτελέσει τον κορμό για την τελική εργασία και η
      υλοποίηση ορισμένων λειτουργιών.
       η υλοποίηση ορισμένων λειτουργιών των χρηστών της εφαρμογής.
      Αναλυτικά Βήματα:
      1 Εγκατάσταση και παραμετροποίηση application server και database server.
      1.1 Εγκαταστήστε και παραμετροποιήστε τον application server (π.χ. Tomcat, Glassfish) και το
      Σύστημα Διαχείρισης Βάσης Δεδομένων (π.χ. mysql, postgress, sqlite). Η εγκατάσταση του
      Application Server να συνδεθεί με το προγραμματιστικό περιβάλλον IDE που χρησιμοποιείτε
      (π.χ. Eclipse).
      1.2 Δημιουργήσετε την σύνδεση του application server με τον database server, χρησιμοποιώντας
      τον αντίστοιχο jdbc database connector για το σύστημα βάσης της επιλογής σας.
      Χρησιμοποιήστε τη σύνδεση του μοντέλου 3-tier. (μπορείτε να βρείτε αντίστοιχο
      παράδειγμα στα παραδείγματα κώδικα που περιλαμβάνονται στη σελίδα του μαθήματος).
      2 Δημιουργία Βάσης Δεδομένων
      2.1 Δημιουργήστε το Μοντέλο Οντοτήτων-Σχέσεων, το οποίο περιγράφει τη Βάση Δεδομένων
      που θα χρησιμοποιήσετε για την εφαρμογή σας. Ενδεικτικά (και όχι περιοριστικά) θα
      περιλαμβάνει πίνακες όπως, Πελάτες, Πωλητές, Προγράμματα Τηλεφωνίας, Αριθμούς
      Τηλεφώνων, Κλήσεις κτλ. Να περιλάβετε στο μοντέλο σας τις σχέσεις μεταξύ των
      πινάκων.
      2.2 Με τη βοήθεια του Μοντέλου Οντοτήτων-Σχέσεων, να δημιουργήσετε και να εκκινήσετε
      τη βάση στον database server. Μπορείτε να χρησιμοποιήσετε οποιοδήποτε βοηθητικό
      εργαλείο για την εξαγωγή της βάσης από το μοντέλο (π.χ. mysql Workbench για mysql).
      2.3 Εισάγετε εικονικά δεδομένα σε όλους τους πίνακες, λαμβάνοντας υπόψη τα εξωτερικά
      κλειδιά που πιθανώς έχουν οι πίνακες. Για αυτό μπορείτε να χρησιμοποιήσετε βοηθητικά
      εργαλεία όπως τα [1],[2],[3].
      3 Δημιουργία web project
      3.1 Δημιουργήστε ένα Dynamic Web Project.
      3.2 Δημιουργήστε ένα ή περισσότερα πακέτα κλάσεων, τα οποία θα περιλαμβάνουν τις
      βασικές κλάσεις που έχετε υλοποιήσει στην προηγούμενη άσκηση.
      [1]
      3.3 Δημιουργείστε ένα ή περισσότερα νέ α πακέτ α κλάσεων τα οποίο θα περιλαμβάνουν όλα
      τα servlet που θα χρησιμοποιήσετε στην εργασία (ενδεικτικά ClientServlet, SellerServlet,
      AdminServlet). Στην συγκεκριμένη άσκηση θα υλοποιήσετε μόνο ένα μέρος από αυτά,
      όπως αναφέρεται στο βήμα 5.
      4 Δημιουργία διαδικτυακής διεπαφής
      4.1 Σε αυτό το βήμα, θα υλοποιήσετε τη διαδικτυακή διεπαφή (html σελίδες) που θα
      χρησιμοποιούν οι χρήστες όλων των κατηγοριών (Πελάτες, Πωλητές, Διαχειριστές
      Εφαρμογής) για να αλληλεπιδρούν με την εφαρμογή και να χρησιμοποιούν τις
      αντίστοιχες μεθόδους που απαιτούνται.
      4.2 Θα υπάρχει ένα κεντρικό μενού (π.χ.. μία σελίδα index.html), η οποία θα είναι η αρχική
      σελίδα για όλους τους χρήστες. Από την αρχική σελίδα οι διάφοροι χρήστες θα μπορούν
      να συνδεθούν (login) και να έχουν πρόσβαση στις λειτουργίες τους.
      (Σε αυτή την άσκηση θα υλοποιήσετε μόνο όσες λειτουργίες αναφέρονται στο βήμα 5)
      5 Υλοποίηση επιλεγμένων μεθόδων (λειτουργιών)
      5.1 Για τους Πωλητές (Sellers) της εφαρμογής, να υλοποιήστε τις εξής μεθόδους:
      5.1.1 Λειτουργία σύνδεσης (login) και αποσύνδεσης (logout).
      5.1.2 Προβολή όλων των διαθέσιμων προγραμμάτων/πακέτων τηλεφωνίας.
      5.1.3 Εισαγωγή νέου πελάτη.
      5.1.4 Αντιστοίχηση πελάτη σε πρόγραμμα τηλεφωνίας.
      5.2 Για την προβολή του αποτελέσματος κάθε μίας από τις παραπάνω ενέργειες, θα
      δημιουργείται μία δυναμική html σελίδα μέσω του servlet (ή συνδυασμός servlet και JSP).
      Δημιουργήστε επίσης τις απαραίτητες στατικές html σελίδες που απαιτούνται.
      Χρήσιμες Πηγές
      [1] Web UI data generator. https://www.mockaroo.com
      [2] Python based data generator με αναλυτικές οδηγίες για install.
      https://github.com/joke2k/faker?fbclid=IwAR1sDpaB2Y74bAPTY5AvQGdkt4ir8yy0nI6H-
      6P8rxS3MsfuPcnmQaGoutY
      [3] Κατηγορίες για επιλογή.
      https://faker.readthedocs.io/en/master/providers.html?fbclid=IwAR1Vftrjll1_-
      SUXGg3HNCt70L60o4Z6GKM4S1AAEIWWrP3q8WFnoCfIev4
      Οδηγίες:
      • Ισχύουν οι ίδιες ομάδες και οι ίδιες οδηγίες με την προηγούμενη εργασία.
       Το συνολικό παραδοτέο θα περιλαμβάνει σε ένα συμπιεσμένο αρχείο: (α) το project, (β) τη βάση
      δεδομένων (.sql ή .mwb αρχείο εάν χρησιμοποιείτε το Workbench) και (γ) την τεκμηρίωση
      αντίστοιχα
      [2]
      
 Εκφώνηση 3ου μέρους:
       ΠΡΟΓΡΑΜΜΑΤΙΣΜΟΣ ΣΤΟ ΔΙΑΔΙΚΤΥΟ ΚΑΙ ΣΤΟΝ ΠΑΓΚΟΣΜΙΟ ΙΣΤΟ
      ΕΡΓΑΣΙΑ ΜΑΘΗΜΑΤΟΣ 2019-20
      ΤΕΛΙΚΟ ΠΑΡΑΔΟΤΕΟ ΜΑΘΗΜΑΤΟΣ
      Ολοκλήρωση 3-tier εφαρμογής για την έκδοση λογαριασμών κινητής τηλεφωνίας
      Στόχοι εργασίας: Ολοκλήρωση λειτουργικότητας 3-tier εφαρμογής, ολοκλήρωση server-side τεχνολογιών
      (servlets, jsp, βάση δεδομένων), επικοινωνία με βάση δεδομένων, ολοκλήρωση λειτουργιών.
      Στην τελική εργασία του μαθήματος θα επεκτείνετε τις προηγούμενες ασκήσεις ώστε να δημιουργήσετε μία
      εφαρμογή τριών επιπέδων (3-tier), η οποία θα υλοποιεί τις λειτουργίες (μεθόδους) που ορίσατε στις
      προηγούμενες ασκήσεις.
      Αναλυτικά Βήματα:
      1. Επέκταση web project προηγούμενης άσκησης
      1.1. Στην τελική εργασία θα επεκτείνετε τη λειτουργικότητα του web project που δημιουργήσατε στην
      προηγούμενη άσκηση και θα υλοποιήσετε όλη την ζητούμενη λειτουργικότητα για κάθε
      κατηγορία χρηστών.
      2. Ολοκλήρωση λειτουργιών όλων των κατηγοριών χρηστών (servlet)
      2.1. Λειτουργίες που αφορούν όλες τις κατηγορίες χρηστών:
      2.1.1. Σύνδεση (login): Κάθε χρήστης θα πρέπει να συνδέεται με το μοναδικό username-password.
      Το password θα διατηρείται στη βάση salted+hashed. (Μπορείτε να δείτε ενδεικτικά
      βοηθητικές συναρτήσεις για τη διαδικασία παραγωγής salt και για τη χρήση συναρτήσεων
      hash, στο παράδειγμα 06-b στη σελίδα του μαθήματος).
      2.1.2. Παρακολούθηση συνόδου (session management): Εάν η σύνδεση είναι επιτυχής, θα πρέπει η
      εφαρμογή σας να διατηρεί πληροφορία που αφορά τη σύνοδο του συγκεκριμένου χρήστη ,
      από τη στιγμή της σύνδεσης μέχρι την αποσύνδεση του χρήστη. Πληροφορία που μπορεί να
      διατηρείται στο session είναι ενδεικτικά το username και ο ρόλος του εκάστοτε χρήστη. Η
      πληροφορία συνόδου θα πρέπει να “ακολουθεί” τον χρήστη κατά την πλοήγησή του στην
      εφαρμογή, μέχρι την αποσύνδεσή του.
      2.1.3. Αποσύνδεση (logout): Κάθε χρήστης θα πρέπει να αποσυνδέεται με ασφάλεια από την
      εφαρμογή. Κατά την αποσύνδεση να υλοποιήσετε τον καθαρισμό της cache και την ακύρωση
      του session (invalidate session).
      2.2. Υλοποίηση λειτουργιών ανά κατηγορία χρήστη. Θα υπάρχει ένα κεντρικό μενού σε μία index.html
      σελίδα, η οποία θα είναι η αρχική σελίδα για όλους τους χρήστες. Μετά τo login θα προβάλλεται
      το μενού λειτουργιών κάθε χρήστη ανάλογα με την κατηγορία στην οποία ανήκει.
      2.2.1. Λειτουργίες Πωλητών (Seller): Οι Πωλητές θα μπορούν να εκτελούν κατ ελάχιστο τις
      λειτουργίες: καταχώρηση νέου πελάτη, έκδοση λογαριασμού πελατών, αλλαγή
      προγράμματος πελάτη (Σημείωση: μέρος των λειτουργιών έχει υλοποιηθεί από την
      προηγούμενη εργασία)
      2.2.2. Λειτουργίες Πελατών (Client): Οι Πελάτες θα μπορούν να εκτελούν κατ ελάχιστο τις
      λειτουργίες: μέθοδοι όπως προβολή λογαριασμού, προβολή ιστορικού κλήσεων,
      εξόφληση λογαριασμού.
      [1]
      2.2.3. Λειτουργίες Διαχειριστή (Administrator). Οι Διαχειριστές θα μπορούν να εκτελούν κατ
      ελάχιστο τις λειτουργίες: δημιουργία νέου πωλητή, δημιουργία νέων προγραμμάτων,
      αλλαγή χαρακτηριστικών προγράμματος (π.χ. χρέωση παγίου)
      3. Ολοκλήρωση επιπέδου Δεδομένων
      3.1. Μπορείτε να προβείτε σε όποιες τροποποιήσεις θεωρείτε απαραίτητες στη βάση δεδομένων που
      έχετε δημιουργήσει από την προηγούμενη άσκηση. Προσθέσετε επιπλέον δοκιμαστικά δεδομένα
      στη βάση όπου απαιτείται.
      4. Ολοκλήρωση επιπέδου προβολής (html, jsp)
      4.1. Σε συνέχεια του προηγούμενου βήματος, υλοποιήστε όλες τις απαραίτητες σελίδες που
      χρειάζονται για την προβολή/εμφάνιση των αποτελεσμάτων, όπως jsp και html σελίδες.
      Ενδεικτικά, μπορείτε για κάθε λειτουργία των χρηστών, να δημιουργήσετε μία jsp σελίδα που θα
      λαμβάνει τα αποτελέσματα από το αντίστοιχο servlet και θα δημιουργεί δυναμικά τη σελίδα που
      θα προβάλει το αντίστοιχο αποτέλεσμα.
      Οδηγίες:
       Ισχύουν οι ίδιες ομάδες και οι ίδιες οδηγίες με τις προηγούμενες εργασίες.
       Το συνολικό παραδοτέο θα περιλαμβάνει σε ένα συμπιεσμένο αρχείο: (α) το project, (β) τη βάση
      δεδομένων (.sql ή .mwb αρχείο εάν χρησιμοποιείτε το Workbench) και (γ) την τεκμηρίωση της
      εργασίας.
      [2]
